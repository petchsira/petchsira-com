---
title: "จากหาดใหญ่สู่สิงคโปร์ ครั้งแรก"
description: "เมื่อนิสิตคนหนึ่งใช้วันหยุดปิดเทอมอันน้อยนิดไปกับสิ่งที่เขาชอบ"
date: 2020-05-31
thumb_img_path: /images/hdytosin/hdytosin_1.jpg
tags: ["Rail"]
---

![Hatyai to Singapore](/images/hdytosin/hdytosin_1.jpg)

##### Note : ทริปนี้เกิดขึ้นเมื่อช่วงปลายปี 2019

เย็นวันหนึ่ง ณ ห้องสมุดของคณะที่ผมเรียนอยู่ บรรยากาศการอ่านหนังสือเพื่อเตรียมสอบปลายภาคเป็นไปอย่างเข้มข้น เหลือเวลาอีกไม่ถึงหนึ่งสัปดาห์ในการทบทวนเนื้อหาและเรียนเนื้อหาใหม่ไปพร้อม ๆ กัน สร้างจังหวะแห่งการการศึกษาให้กับผู้เรียน อย่างไรก็ตาม ผมก็นึกไปด้วยว่า **จะใช้เวลาปิดเทอมอย่างไรดี มีเวลาแค่ 10 วัน ไปไหนดี?**

ผมเคยได้อ่าน[ทริปรถไฟของพี่แฮมจากเวียงจันทน์ไปสิงคโปร์](https://readthecloud.co/author/ham/) ซึ่งเป็นหนึ่งในแรงบันดาลใจให้เกิดทริปนี้ ทว่า เนื่องจากเวลามีจำกัดมาก และป้องกันแผนที่อาจตกหล่น ผมจึงจำเป็นต้องตัดช่วงการเดินทางบางส่วนออก แล้วใช้เครื่องบินแทน

และเพื่อให้เป็นการพักผ่อนจริง ๆ ผมจึงไม่ได้วางแผนเที่ยวที่ใดมาก เน้นคิดแผนเที่ยวในเมืองแบบสด

### การวางแผน

ภายในเย็นวันนั้นเอง ผมได้จองตั๋วรถไฟผ่านเว็บของ[การรถไฟมาเลเซีย (KTMB)](https://www.ktmb.com.my/) ช่วงระหว่าง KL Sentral - Gemas (ETS Gold : MYR 31) และ Kemas - JB Sentral (Intercity : MYR 21) อย่างไรก็ดี...

*1) การจองรถไฟไม่สามารถจองรวมตั๋วกันทีเดียวได้ ต้องแยกจองทีละขบวน* 

*2) ไม่สามารถจองตั๋วรถไฟข้าม Causeway ได้* และเนื่องจากมีรถเมล์เป็นทางเลือก ผมจึงตัดสินใจที่จะไปลุ้นตั๋วและเวลาเอาหน้างาน

***3) หากจะนั่งรถไฟ ETS / Intercity การจองตั๋วสำคัญมาก หากรอซื้อตั๋ววันเดินทางอาจไม่มีตั๋วขายได้!!***

หลังจากนั้นผมก็ได้ศึกษาข้อมูลเที่ยวบินขาไป และแผนคร่าว ๆ ระหว่างทางว่าจะแวะเที่ยวที่ไหนบ้าง เช่น ปีนัง หาดใหญ่ เป็นต้น

ในวันต่อ ๆ มา ผมได้ล้มเลิกแผนที่จะเที่ยวปีนัง (เพราะเคยข้ามไปเที่ยวแล้ว) แล้วจองตั๋ว Padang Besar - KL Sentral (ETS Platinum : MYR 102) ในวันแรกที่จะนั่งรถไฟเลย จากนั้นจึงเข้าสู่ขั้นตอนการหาที่พักในสามเมือง คือหาดใหญ่ (คืนที่รอต่อรถไฟ), Kuala Lumpur, Johor Bahru ซึ่งส่วนมากเน้นห้องเดี่ยว ราคาที่สมเหตุผลกับตัวผมเอง และพยายามไม่ให้ไกลจากสถานีรถไฟมาก เพื่อกันตื่นสายหรือเดินทางลำบาก

*ค่าเสียหาย (โดยประมาณ) ตั๋วรถไฟล่วงหน้าประมาณ 1,100 บาท ตั๋วเที่ยวบินไปหาดใหญ่ประมาณ 1,300 บาท ค่าที่พักรวม 1,500 บาท*

เมื่อการจองตั๋วและที่พักทั้งหมดเข้าที่แล้ว ผมจึงได้โอกาสกลับไปอ่านหนังสืออย่างเต็มที่ รอจัดกระเป๋าวันเดินทางทีเดียว พร้อม ๆ กับที่พ่อและแม่วางแผนไปปั่นจักรยานที่สิงคโปร์ จึงไม่ต้องหาที่พักและตั๋วเที่ยวกลับที่สิงคโปร์เอง

### วันเดินทาง

วันเดินทางคือบ่ายวันที่สอบวิชาสุดท้ายเสร็จพอดี ซึ่งผมได้พักหลังสอบเสร็จมากไปหน่อย จนเกือบจัดกระเป๋าไม่ทัน 555555 เสื้อผ้าที่จัดไปมีกางเกงยีนส์ตัวเดียว (ใส่วันเดินทางเลย) เสื้อยืด (และอื่น ๆ) ตามจำนวนวันที่นั่งรถไฟ และชุดนอน ทั้งหมดใส่กระเป๋าเป้ใบเดียวเพื่อความสะดวกในการเคลื่อนย้ายและดูแลของ ก่อนจะปิดประตูห้อง ปิดน้ำปิดไฟ ออกเดินทางไปยังสนามบิน

การเดินทางด้วยเครื่องบินเที่ยวนี้ไม่ได้รู้สึกแปลกไปจากที่ปกติเคยเดินทางเท่าไหร่ ถึงสนามบินหาดใหญ่ค่ำ ๆ ก็ได้นั่ง**รถมินิบัสสาย 8299** จากสนามบินลงตลาดกิมหยง เพื่อเดินไปยังสถานีรถไฟ...

![8299](/images/hdytosin/hdytosin_2.jpg)

เพราะว่าโรงแรมอยู่ในสถานีรถไฟ 55555555555 เมื่อเช็คอิน วางกระเป๋าเสร็จเรียบร้อย ผมก็ได้ออกมากินข้าวเย็นแถวโรบินสันก่อนออกไปเดินเล่นบริเวณโรงแรมลีการ์เดนส์ แล้วไปนั่งบาร์ห้องสมุดในเมืองอีกสักพัก (กลาย ๆ ว่าฉลองสอบเสร็จ) ก่อนกลับมาเข้านอนเพื่อเตรียมเดินทางเช้าวันถัดไป 

### Hat Yai - Kuala Lumpur

ผมตื่นมาตอนตีห้ากว่า ๆ พร้อมกับรู้ตัวว่าวันนี้จะต้องหลับบนรถไฟแน่นอน หลังจากเช็คเอาท์ตอนหกโมงกว่า ๆ ผมก็ได้เดินไปซื้อตั๋ว**รถด่วนชั้นสาม ขบวนที่ 947 หาดใหญ่ - ปาดังเบซาร์** (50 บาทไทย) ซื้อข้าวเหนียวเนื้อฝอย และถ่ายรูปบริเวณรถไฟสักนิดก่อนที่รถจะออกตอนเจ็ดโมงครึ่ง

![สถานีรถไฟชุมทางหาดใหญ่](/images/hdytosin/hdytosin_3.jpg)

![สถานีรถไฟชุมทางหาดใหญ่](/images/hdytosin/hdytosin_4.jpg)

ผู้โดยสารในเที่ยวนี้มีจำนวนมากพอสมควร ผิดจากครั้งแรกที่ได้เดินทางด้วยรถไฟบนเส้นทางนี้ เพลงเพลย์ลิสต์ป๊อปไทยถูกนำมาเปิดเพื่อสร้างบรรยากาศนั่งรถไฟข้ามชายแดนไทย

![ด่วน ข.947](/images/hdytosin/hdytosin_5.jpg)

![ด่วน ข.947](/images/hdytosin/hdytosin_6.jpg)

ไม่นานนัก ก่อนแปดโมงยี่สิบ รถไฟได้ข้ามชายแดนจากไทยไปยังมาเลเซียเป็นที่เรียบร้อย ตู้ บชส. ไทย วิ่งอยู่บนทางรถไฟที่มีสายจ่ายไฟฟ้าเหนือขบวนรถในประเทศข้างเคียง พร้อมกับสถานีที่มีชานชาลาระดับประตู

เมื่อรถหยุดที่ชานชาลา ผมไม่รอช้าที่จะไปผ่าน ตม. ของทั้งสองประเทศ ซึ่งอยู่ในบริเวณใกล้ ๆ กัน แล้วไปต่อรถไฟ ETS ซึ่งออกในสิบห้านาทีหลังจากที่เราลงจากรถไฟขบวนที่เรานั่งมา

*(คำแนะนำ หากจะต่อรถไฟ ETS ที่ปาดังเบซาร์ ควรเตรียมตัวลงรถไฟไว้ก่อน e.g. ตั้งแต่รถข้ามเขตแดน เพื่อลดโอกาสเสี่ยง ตม. ที่คนอาจเยอะได้ เพราะเวลาที่มีต่อรถไฟน้อยพอสมควร)*

หากจะนั่งรถไฟไปปีนัง/บัตเตอร์เวิร์ธ สามารถซื้อตั๋ว Kommuter เฉพาะเส้นทางนี้ได้ที่ชั้นสอง ส่วนตั๋ว ETS ประจำวันเดินทางมีโอกาสที่จะไม่มีขายสูง **ดังนั้น (ย้ำอีกรอบ) หากจะนั่ง ETS ควรจองตั๋ว!**

![Padang Besar Station](/images/hdytosin/hdytosin_7.jpg)

![ETS @ Padang Besar](/images/hdytosin/hdytosin_8.jpg)

ผมได้ขึ้นไปนั่งที่ริมหน้าต่าง หันหลังจากหน้าขบวนที่ได้จองไว้ ส่งข่าวถึงทางบ้านผ่านอินเตอร์เน็ตประเทศไทยก่อนที่จะเปลี่ยนซิมโรมมิ่ง ไม่นานนักรถไฟ ETS ก็เคลื่อนขบวนออกจากสถานีปาดังเบซาร์ 

![ETS Plt 9201](/images/hdytosin/hdytosin_9.jpg)

สองข้างทางบริเวณภาคตะวันตกเฉียงเหนือของประเทศเต็มไปด้วยทุ่งนา สวนปาล์ม และป่ายางพารา พร้อมกับเมืองเล็ก ๆ ที่แทรกมาตามจังหวะ และสถานีรถไฟบางสถานีเล็ก ๆ ที่รถวิ่งข้ามไป บรรยากาศสองข้างทางคล้าย ๆ กับการนั่งรถไฟด่วนพิเศษออกต่างจังหวัดในประเทศไทย แต่ต่างกันตรงการใช้รถไฟฟ้า Electric Multiple Unit (EMU) ติดแอร์ทั้งขบวน ถ้าเทียบความสบายของการนั่งก็ไม่ต่างไปจากด่วนพิเศษดีเซลรางที่วิ่งในทางคู่ของประเทศไทย

(คหสต. หากประเทศไทยจะมีรถไฟฟ้าใช้ในขบวนรถต่าง ๆ แบบที่มีอยู่ในปัจจุบันจริง ๆ อาจไม่จำเป็นต้องเป็น EMU ก็ได้ เพียงหัวรถจักรที่ใช้ไฟฟ้า / Dual mode ได้ก็เพียงพอแล้ว)

![ETS Plt 9201](/images/hdytosin/hdytosin_10.jpg)

บนรถมีตู้กลางตู้หนึ่งที่มีเคาน์เตอร์เสบียง จำได้ว่าเงินหมดไปกับของกินบนรถไฟเยอะมาก เพราะหิว ไม่ได้กินข้าวเช้ามามากพอ 555555555 เทียบราคาอาหารมื้อหนึ่งแล้วก็ประมาณ 70-80 บาท พอ ๆ กับการไปซื้อมื้ออาหารเวฟที่ร้านสะดวกซื้อในไทยมื้อหนึ่งพอดี ... ซึ่งผมกินไปสองมื้อ เพราะติดปาก

เป็นการนั่งรถไฟกลางวันที่นานที่สุดในชีวิต ประกอบกับการตื่นเช้า ผมจึงตัดสินใจนอนสักงีบเพื่อเติมแรง...

![ETS Plt 9201](/images/hdytosin/hdytosin_11.jpg)

... to be continued!

(ทยอยเขียนครับ ว่าง ๆ จะเพิ่มเติมในโพสต์นี้เลย)





