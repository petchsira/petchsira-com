---
title: "ทบทวน 01/2021"
date: 2021-01-31
description: "เดือนที่ไม่เป็นงานเป็นการสักเท่าไหร่"
keywords: []
tags: ["blog"]
draft: true
---

### มกราคม 2021 --- เดือนที่ไม่เป็นงานเป็นการสักเท่าไหร่


ผ่านไปแล้วสำหรับเดือนแรกของปีที่ผู้เขียนจะต้องปรับตัวเองให้เข้ากับการเรียนในรูปแบบที่ต่างออกไปและภาระงานที่เพิ่มขึ้น อย่างไรก็ดี หนึ่งเดือนที่ผ่านมาก็ดูไม่ค่อยจะเป็นงานเป็นการสักเท่าไหร่ เนื่องจากได้ใช้เวลาไปกับการพักทั้งทางกายและทางใจซะเป็นส่วนใหญ่ รวมถึงเหตุการณ์ที่ทำให้วินัยในการเรียนของผู้เขียนลดลงไปบางส่วน

เนื้อหาที่เรียนในช่วงนี้เกี่ยวข้องกับพื้นฐานของการศึกษาชั้นคลินิก รังสีวินิจฉัย รังสีรังษาและมะเร็งวิทยา ซึ่งนับว่าแปลกไปจากเนื้อหาที่เคยศึกษามาในช่วงปีที่ผ่าน ๆ มา

ตัวผู้เขียนเองนั้นมีสอบวิชาข้างต้นช่วงกลางเดือนมีนาคม มีสอบวัดระดับในเดือนเมษายน และต้องไปศึกษาในแผนกต่าง ๆ ช่วงปลายพฤษภาคม เมื่อกลับมาพิมพ์ทบทวนในนี้ดูก็คิดพลาง ๆ ว่า ควรจะกลับมาจริงจังได้แล้วนะ

หลังจากที่ได้คอมฯ ใหม่ การทำงานหนัก ๆ กลายเป็นเรื่องที่สะดวกขึ้นกว่าแต่ก่อน รวมถึงการเรียนออนไลน์และการเขียนเนื้อหาลงบนเว็บไซต์นี้ด้วย หากมีเวลาก็จะแว้บมาเขียนครับ :)

เพชรศิระ, ห้องสมุด MDCU, 31/01/2021
