---
title: 29 ครีมแดง
subtitle:  กาลครั้งหนึ่งในความทรงจำของนักเรียนย่านถนนพญาไท
excerpt: >- 
    กาลครั้งหนึ่งในความทรงจำของนักเรียนย่านถนนพญาไท
tags: ["bus"]
date: '2020-06-29'
thumb_img_path: /images/29-50386-1.jpg
layout: post
---

![BMTA-29](/images/29-50386-1.jpg)

##### Originally posted on [instagram](https://www.instagram.com/p/CB-6PGBpS4Y_zgW4mY_awfMbdn1LcdL9fg-Gns0/)

ว่าด้วยเรื่องรถเมล์ครีมแดงสายยอดฮิตย่านถนนพญาไท

รถเมล์สาย 29 คือหนึ่งในสายที่ผ่านระหว่างพญาไท ราชเทวี ซึ่งเป็นถิ่นอยู่อาศัยของนักเรียนเตรียมฯ ต่างถิ่นกับโรงเรียนของพวกเขา รวมไปถึงจุฬาฯ ด้านถนนพญาไททั้งสองฝั่งด้วย เป็นทางเลือกที่ประหยัดและอยู่กับพวกเขามานาน

ตั้งแต่ผู้เขียนเข้ามาเรียนที่เตรียมฯ ก็ติดสายนี้ไปแล้ว ไม่ว่าจะนั่งไปเรียน ไปเที่ยว ไปออกกำลังกาย ไปซื้อของ กลับบ้าน 29 ก็จะเป็นทางเลือกแรก ๆ

รถครีมแดงสายนี้ให้บริการโดย ขสมก. ซึ่งเริ่มให้บริการคันแรกตั้งแต่ช่วง 03:40-04:00 จนถึง 02:40-02:45 ของอีกวัน เรียกได้ว่ามีรถให้บริการครอบคลุมเวลากลางคืนพอสมควร (แต่ข้อมูลตารางปล่อยรถ ผู้ใช้ฯ ทั่วไปก็ไม่ได้ทราบ เพราะข้อมูลไม่ได้ถูกทำให้เปิดเผย ทำให้การใช้บริการยังไม่แน่นอนอยู่) ซึ่งรถก็มี gps สามารถตรวจสอบตำแหน่งรถได้ ช่วยลดปัญหารอรถในปัจจุบันได้บ้าง

นอกจากนี้ยังมีรถเอกชนร่วมให้บริการทั้งรถร้อนและรถปรับอากาศ ซึ่งทำให้รถเมล์สายนี้มีความถี่ที่มากยิ่งขึ้นในบางช่วงของเส้นทางอีกด้วย

อีกสักพักภาพเหล่านี้อาจหายไป กับการแทนที่ด้วยบริษัทเดินรถ ”ทุนใหม่” รับช่วงต่อจากรถปรับอากาศที่วิ่งอยู่ในปัจจุบัน ซึ่งก็ต้องติดตามกันต่อไป

ใช่ครับ การพัฒนามันสำคัญ แต่ความผูกพันที่เคยมีมาก็ได้อยู่ในความทรงจำช่วงหนึ่งของเราไปแล้ว :)





